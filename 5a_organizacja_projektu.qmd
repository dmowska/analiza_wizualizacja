# Organizacja projektu

## Założenia projektu

-   Celem ćwiczeń jest przeprowadzenie ***analizy zróżnicowania przestrzennego oraz zmienności czasowej rasowo-etnicznej struktury ludności wybranego hrabstwa w Stanach Zjednoczonych w latach 1990-2020*** oraz przedstawienie wyników w postaci posteru oraz prezentacji multimedialnej.

-   Ćwiczenia mają na celu wykształcenie następujących umiejętności:

    -   realizacja projektów grupowych;
    -   dobór materiałów do form prezentacji (poster, prezentacja multimedialna, raport pisemny);
    -   wykonywanie analizy danych oraz wizualizacji w środowisku R (w tym implementacja własnych funkcji pozwalających na obliczanie np. miar segregacji rasowej).

-   Podczas ćwiczeń realizowany będzie jeden projekt pt. ***"Analiza i wizualizacja rasowo-etnicznej struktury ludności w latach 1990-2020 w wybranym hrabstwie Stanów Zjednoczonych"*** obejmujący zagadnienia:

    -   Jak zmieniała się struktura rasowo-etniczna ludności w hrabstwie w latach 1990, 2000, 2010, 2020 w podziale na kategorie rasowo-etniczne?
    -   Jak zmieniało się zróżnicowanie oraz segregacja rasowa w hrabstwie w latach 1990, 2000, 2010, 2020 wykorzystując miary segregacji (H, D) oraz zróżnicowania rasowego (E, Estd) obliczone dla całego hrabstwa?
    -   Jak zmienia się wartość wskaźników zróżnicowania rasowego oraz segregacji rasowej w zależności od poziomu agregacji danych (bloki spisowe vs obszary spisowe)?
    -   Jak zmieniały się typy rasowo-etnicznej struktury ludności w hrabstwie w okresie 1990-2020?
    -   Przestrzenny rozkład segregacji oraz zróżnicowania rasowo-etnicznego w hrabstwie w latach 1990-2020.
    -   Zastosowanie metod analizy krajobrazowej w analizie rasowo-etnicznej struktury ludności.

-   Projekt wykonywany jest w grupach składających się z 4 osób.

    -   4-osobowe grupy przygotowują opracowanie dla lat 1990-2020
    -   w wyjątkowych sytuacjach, jeśli grupa liczy 3 osoby, przygotowywane jest opracowanie dla lat 1990-2010.

-   Każdy uczestnik grupy ma przydzielone jedno hrabstwo w określonym roku (np. San Francisco w 1990 roku), dla którego będzie wykonywał poszczególne analizy. Ponadto każdy uczestnik grupy analizuje także zmiany między dwoma wybranymi latami (korzytając przy tym także z danych przygotowanych przez innego uczestnika grupy).

-   W oparciu o cząstkowe wyniki grupa opracowuje poster oraz prezentację multimedialną pt. ***"Analiza i wizualizacja rasowo-etnicznej struktury ludności w latach 1990-2020 w wybranym hrabstwie Stanów Zjednoczonych"***

    -   Przy opracowaniu posteru oraz prezentacji ważna jest odpowiednia selekcja treści oraz dostosowanie wizualizacji do formy prezentacji.

## Organizacja pracy w grupie

-   Każda osoba ma przydzielony swój zestaw danych (dane dla wybranego hrabstwa dla lat 1990,2000, 2010, 2020), na którym będzie pracować w trakcie zajęć.

-   Można (a nawet wskazane jest) konsultowanie się członków grupy w szukaniu najlepszego rozwiązania.

-   Wykonanie niektórych ćwiczeń będzie wymagało użycia danych przygotowanych przez pozostałych członków grupy.

-   Wykonanie posteru oraz prezentacji multimedialnej wymaga zestawienia wyników otrzymanych przez wszystkich członków grupy.

-   Projekt został podzielony na kilka etapów, obejmujących przygotowanie danych oraz poszczególne etapy analizy.

-   Ważna jest odpowiednia organizacja projektu, aby mieć łatwy dostęp do danych oraz wyników analiz wykonanych na poprzednich ćwiczeniach. ​

## Organizacja pracy

Przed przystąpieniem do wykonania ćwiczeń:

-   Stwórz na komputerze folder PROJEKT\_\[HRABSTWO\].
-   Stwórz podfoldery, w których będą przechowywane dane wejściowe, dane powstałe jako wynik analiz, wyniki analiz, skrypty (foldery: data, results, scripts).
-   Każde ćwiczenie wykonuj w osobnym pliku – skrypcie (ułatwia to kontrolę błędów).
-   Po każdym ćwiczeniu przygotuj jedną geopaczkę zawierającą wyniki dla każdego z lat: 1990, 2000, 2010, 2020
-   Po każdym ćwiczeniu w osobnym folderze zapisuj wyniki analiz, tabele, mapy, które będą potrzebne do wykonania końcowej prezentacji oraz posteru.
-   Dane warto także przechowywać na OneDrive. Zachowaj tam taką samą strukturę folderów, jak na komputerze.

![](figures/foldery.png)

### Folder data

Folder ***data*** składa się z 2 podfolderów:

-   data_geo przechowuje dane przestrzenne zapisane w formacie geopaczki. W folderze tym zostaną zapisane 3 geopaczki, będące wynikiem przygotowania danych:

    -   \[hrabstwo\]_tracts.gpkg - granice obszarów spisowych (census tract) dla lat 1990, 2000, 2010, 2020 (nazwa warstw: tract*\[year\]). Plik przygotowany w ramach ćwiczenia 3.
    -   \[hrabstwo\]\_tracts_attr.gpkg - granice obszarów spisowych (census tract) z dołączoną informacją o rasowo-etnicznej strukturze ludności dla lat 1990, 2000, 2010, 2020 (nazwa warstw: tract_attr\[year\]). Plik przygotowany w ramach ćwiczenia 3.
    -   \[hrabstwo\]\_tracts_areal.gpkg - granice obszarów spisowych z lat 1990, 2000, 2010 ujednolicone do granic z roku 2020. Plik przygotowany w ramach ćwiczenia 6.

-   data_attr przechowuje pliki tekstowe (.csv) zawierajace informacje o rasowo-etnicznej strukturze ludności na poziomie bloków oraz obszarów spisowych. Dane te zostały przygotowane w ramach ćwiczenia 3.

    -   \[hrabstwo\]\_blocks_1990_attr.csv
    -   \[hrabstwo\]\_blocks_2000_attr.csv
    -   \[hrabstwo\]\_blocks_2010_attr.csv
    -   \[hrabstwo\]\_blocks_2020_attr.csv
    -   \[hrabstwo\]\_tracts_1990_attr.csv
    -   \[hrabstwo\]\_tracts_2000_attr.csv
    -   \[hrabstwo\]\_tracts_2010_attr.csv
    -   \[hrabstwo\]\_tracts_2020_attr.csv

### Folder results

-   Folder ***results*** zawiera podfolder *figures*, w którym należy zapisać wynikowe mapy w formacie svg oraz png.

-   Ponadto w folderze zapisywane będą także wynikowe geopaczki oraz inne zestawienia.

-   Warto w folderze ***results*** dodać dodatkowe foldery, w celu uporządkowania otrzmywanych wyników.

### Folder scripts

Folder ten zawierać będzie skrypty R (najlepiej w formacie qmd) z kodem potrzebnym do wykonania poszczególnych ćwiczeń. Każdy plik powinien być nazwany cwiczenie1.qmd, cwiczenie2.qmd itd.
