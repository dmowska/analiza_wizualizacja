# Metoda powierzchniowo-wagowa

-   Granice jednostek spisowych zmieniają się między latami, co utrudnia wykonywanie analiz porównawczych. Przed przystąpieniem do analizy rasowo-etnicznej struktury ludności dla kilku lat, trzeba ujednolicić granice jednostek spisowych. Jedną z metod pozwalających na przekształcenie danych z jednego zestawu granic w inny jest **metoda powierzchniowo-wagowa**.

-   **Metoda powierzchniowo-wagowa** (ang. *areal interpolation*, *areal weightening interpolation*) to rodzaj interpolacji powierzchniowej używanej do przekształcania danych geograficznych z jednego zestawu granic w inny. W metodzie tej wartości cechy (np. liczby ludności) przypisywane są do jednostki docelowej proporcjonalnie do odsetka powierzchni, w jakiej jednostka źródłowa pokrywa jednostkę docelową.

    -   ***Jednostką źródłową*** (ang. *source zone*) jest pierwotny zestaw granic, w jakim zagregowana jest dana cecha.

    -   ***Jednostką docelową*** (ang. *target zone*) jest wynikowy zestaw granic, do którego rozkładamy daną cechę (może nią być inny zestaw granic poligonowych lub siatka komórek rastra).

## Przykład

![](figures/areal_1.png)

W roku X obszar został podzielony na 4 równe jednostki (S1-S4), każda zamieszkała przez 80 osób. W roku Y dla tego samego obszaru wprowadzono podział na 4 inne jednostki (T1-T4). Oblicz na podstawie danych z roku X, ile osób mieszka w jednostkach T1-T4?

### Etap 1. Przecięcie granic jednostek źródłowych oraz jednostek docelowych {.unnumbered}

![](figures/areal_2.png)

### Etap 2. Obliczenie wagi dla każdej jednostki powstałej z przecięcia granic jednostek źródłowych oraz jednostek docelowych {.unnumbered}

W drugim etapie obliczane są wagi dla każdego poligonu powstałego z przecięcia granic jednostek źródłowych oraz jednostek docelowych. Wagi dla każdego przecięcia obliczane są według wzoru: $$W_i = \frac{A_i}{A_j}$$

gdzie

-   $W_i$ - waga "powierzchniowa" przypisana do każdego poligonu $i$ powstałego z przecięcia granic źródłowych oraz docelowych;
-   $A_i$ - powierzchnia poligonu $i$ powstałego z przecięcia granic źródłowych oraz docelowych;
-   $A_j$ - ogólna powierzchnia jednostki docelowej $j$ do której należy poligon $i$.

![](figures/areal_3.png)

### Etap 3. Przypisanie liczby ludności do każdej jednostki powstałej z przecięcia granic jednostek źródłowych oraz jednostek docelowych. {.unnumbered}

$$E_i = V_j \times W_i$$ gdzie

-   $E_i$ - szacowana liczba osób dla każdego poligonu $i$ powstałego z przecięcia;
-   $W_i$ - waga "powierzchniowa" przypisana do każdego poligonu $i$ powstałego z przecięcia granic źródłowych oraz docelowych;
-   $V_j$ - liczba osób w jednostce źródłowej $j$

![](figures/areal_4.png)

### Etap 4. Zsumowanie liczby ludności z jednostek "z przecięcia" do granic jednostek docelowych {.unnumbered}

$$G_k = \sum E_{ik}$$ gdzie

-   $G_k$ - suma wszystkich szacowanych wartości
-   $E_i$ - wchodzących w skład jednostki docelowej $k$;\
-   $E_{ik}$ - szacowane wartości ze wszystkich poligonów $i$ wchodzących w skład jednostki docelowej $k$

![](figures/areal_4.png)
